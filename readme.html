<html>
<head>
	<title>Remix personale di Fedora (in italiano)</title>
</head>
<body>

<h2>Remix di Fedora in italiano</h2>

In questo progetto &egrave; contenuto il codice sorgente (di tipo <a href="http://fedoraproject.org/wiki/Anaconda/Kickstart">kickstart</a>) per costruire un remix personalizzato di Fedora. Tutti i sorgenti sono rilasciati con licenza <a href="http://it.wikipedia.org/wiki/GNU_General_Public_License">GPLv3</a>.


<h3>Perch&eacute; Fedora?</h3>

<a href="http://fedoraproject.org/it/">Fedora</a> &egrave; un sistema operativo ricco di software e adattabile alle proprie esigenze. Grazie agli <a href="http://fedoraproject.org/wiki/It_IT/Come_creare_ed_usare_un_supporto_Live_CD">strumenti per LiveCD</a> &egrave; possibile creare una versione live con una configurazione personalizzata e pronta per essere installata.

<h3>Perch&eacute; un remix?</h3>

Un <a href="http://fedoraproject.org/wiki/Remix">remix</a> &egrave; una live con contenuti extra rispetto ai repositori ufficiali. Le motivazioni che mi hanno spinto a creare un remix sono:
<ul>
	<li>avere il sistema gi&agrave; predisposto in lingua italiana</li>
	<li>modificare alcune configurazioni di base (fonts, aggiornamenti automatici, ecc.)</li>
	<li>ottenere un mix di software adatto ad una workstation di base</li>
</ul>
Il principio che mi ha ispirato non &egrave; solo <em>"come lo vorrei io"</em> ma anche <em>"cosa darei ad un amico"</em>. Questo remix infatti non &egrave; usato soltanto per le installazioni personali, ma anche per distribuire Fedora a tutti coloro che me lo chiedono.
I media ufficiali per <a href="http://fedoraproject.org/it/get-fedora">ottenere Fedora</a> sono sostanzialmente di due tipi:
<ul>
	<li>DVD con tutti i pacchetti e wizard che permette la selezione del software</li>
	<li>LiveCD pre-confezionati e basati su ambienti specifici (come Gnome, KDE, XFCE, ecc.)</li>
</ul>
Nel primo caso si hanno a disposizione tutti i pacchetti tranne quelli presenti nei repository extra, e non si pu&ograve; provare la configurazione a priori. Nel secondo caso invece si pu&ograve; provare prima il sistema, ma non si pu&ograve; variare la configurazione durante l'installazione. In entrambi i casi i pacchetti non sono aggiornati all'ultima versione, perch&eacute; sono "congelati" al primo rilascio di Fedora.

<p>
Con un remix &egrave; possibile effettuare una selezione di software proveniente da diversi repository (anche non ufficiali) e creare un'immagione ISO che si pu&ograve; provare ed installare. Il tutto aggiornato all'ultima versione disponibile.
</p>

<h3>Cosa c'&egrave; nel remix?</h3>

La scelta di base &egrave; orientata ad una combinazione essenziale di software adatta come punto di partenza per un PC da utilizzare per uso personale. Le due versioni principali sono basate sui pi&ugrave; noti e completi ambienti per il desktop: Gnome e KDE. Gli obiettivi fondamentali del remix sono:
<ul>
	<li>Internet (browser, email, istant messenger, ...)</li>
	<li>Connettivit&agrave; (wireless, bluetooth, ...)</li>
	<li>Lingua italiana</li>
	<li>Multimedia (codec audio/video, DVD, masterizzazione, ...)</li>
	<li>Suite per office automation</li>
	<li>Supporto alla scansione</li>
	<li>Supporto alla stampa</li>	
</ul>

<p>
Una particolare attenzione &egrave; stata dedicata al software multi-piattaforma, che si fa apprezzare per affidabilit&agrave; e si pu&ograve; utilizzare anche su altri sistemi. A questa categoria appartengono:
<ul>
	<li>Firefox</li>
	<li>LibreOffice</li>
	<li>Pidgin</li>
	<li>Thunderbird</li>
	<li>VLC</li>
</ul>
</p>

<h3>Come si possono ottenere i sorgenti?</h3>

I sorgenti si possono scaricare con SVN:
<pre>
$ svn checkout https://subversion.assembla.com/svn/fedora-remix
</pre>
<br />
In alternativa, &egrave; possibile eseguire un mirror del sito col comando:
<pre>
$ wget --mirror https://subversion.assembla.com/svn/fedora-remix
</pre>
<br />
E' possibile anche <a href="https://subversion.assembla.com/svn/fedora-remix/">navigare nel repository</a> SVN e scaricare i sorgenti col browser.

<h3>Come si costruisce l'immagine ISO?</h3>

E' possibile consultare <a href="http://fedoraproject.org/wiki/It_IT/Come_creare_ed_usare_un_supporto_Live_CD">la documentazione</a> a riguardo. Essenzialmente, bisogna prima di tutto installare il pacchetto livecd-tools:
<pre>
# yum install livecd-tools
</pre>
<br />
Successivamente si avviano i comandi per scaricare i pacchetti e creare l'immagine ISO:
<pre>
# setenforce 0
# livecd-creator -v -c f17-gnome.ks
</pre>

<h3>Non c'&egrave; l'immagine ISO gi&agrave; pronta?</h3>
No. Per diverse ragioni l'autore non rende disponibile l'immagine, ma solo i sorgenti per costruirla.

<h3>Come utilizzo la ISO che ho costruito?</h3>
La ISO pu&ograve; essere riversata su una chiavetta con strumenti come <a href="http://fedoraproject.org/wiki/It_IT/Come_creare_ed_usare_un_supporto_Live_USB">liveusb-creator</a> oppure <a href="http://unetbootin.sourceforge.net/">UNetbootin</a> per effettuare il boot da USB. E' possibile anche masterizzare l'immagine su un supporto ottico.
<p>
Dopo aver avviato l'immagine col remix la potete provare. Se vi piace la potete installare avviando l'apposito programma con etichetta "Installa su disco rigido" (presente come icona tra i preferiti).
</p>

<h3>Come posso contattare l'autore?</h3>
Io mi chiamo Massimiliano Bugni. Per suggerimenti o informazioni potete scrivere all'indirizzo: <code>massi</code>.<code>ergosum</code>AT<code>gmail</code>.<code>com</code>

</body>
</html>
